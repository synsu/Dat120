DAT120 øving 8: Dictionaries, klasser og objekter

Læringsmål

Du skal lære å bruke dictionaries. Du skal lære hvordan å skrive en egen klasse. Du skal lære hvordan å bruke den egendefinerte klassen.
Oppgaver

a)	Lag et program som leser gjennom ei tekstfil. For hvert ord i tekstfila skal programmet registrere ordet og linjenummeret der ordet først forekommer i et dictionary. Så skal programmet skrive ut ordene og linjenumrene. Du kan bygge løsningen din på eksemplet «ordteller_dict.py» fra tema 11 samlingsobjekter. Dette eksemplet løser et liknende problem. Oppgaveteksten til øving 1 samt denne øvingen som rein tekst er lagt ved oppgaven.
b)	Som del av et spørrespill skal du lage en klasse for flervalgspørsmål (hele spillet er muligens øving 9 og 10). Et flervalgspørsmål skal ha en spørsmålstekst, ei liste med svaralternativer (hvert svaralternativ er en tekststreng), og et tall som sier hvilket av svaralternativene som er korrekt. Klassen skal ha en __str__ metode som returnerer en streng som inneholder spørsmålsteksten og nummerte svaralternativer på et lett leselig format. Klassen skal ha en sjekk_svar metode som tar som parameter et heltall som representerer hvilket svar brukeren velger. Sjekk_svar metoden skal sjekke om svaret brukeren har oppgitt er korrekt. 
c)	Lag kode som oppretter to instanser av klassen flervalgspørsmål, stiller spørsmålene, ber brukeren om svar, og skriver ut om brukeren svarte korrekt eller ikke.
d)	Frivillig: I stedet for å bare registrere første forekomst av ordet i programmet fra oppgave a, registrer alle forekomstene i ei liste. Du må da ha ei liste i stedet for et tall som verdi i dictionaryet.
e)	Frivillig: Skriv ut ordene i dictionariet fra oppgave a i alfabetisk rekkefølge.

